---
title: "Ntrbootin asentaminen (monta 3DS:ää)"
---

Varmista ennen jatkamista, että olet lukenut kaikki [ntrbootia koskevat huomautukset](ntrboot).

Huomaa, että R4i Gold 3DS RTS -flash-korttia ei voi käyttää sen normaaleihin käyttötarkoituksiin (kuten`.nds`-tiedostojen avaamiseen) silloin, kun ntrboot on asennettuna sille. Tämä ei päde Acekard 2i -korttiin.

Asennusohjeiden lopussa on valinnaiset ohjeet, joiden avulla voit poistaa ntrbootin flash-kortiltasi asennettuasi boot9strapin.

Tämä menetelmä vaatii tilapäiseen käyttöön toisen 3DS-perheen konsolin, jolla on jo asennettuna jokin mukautettu laiteohjelmisto (kuten boot9strap tai arm9loaderhax). Seuraavat flash-kortit ovat yhteensopivia:

  + [Acekard 2i](http://www.nds-card.com/ProShow.asp?ProID=160)
  + [R4i Gold 3DS RTS](http://www.nds-card.com/ProShow.asp?ProID=149)

Huomaa, että joissain harvinaisissa yhteensattumissa asennusprosessi saattaa **vioittaa** jäljitelmä-flash-korttia ja tehdä siitä pysyvästi käyttökelvottoman. Vaikka tämä onkin epätodennäköistä, on suositeltavaa käyttää vain alkuperäisiä kortteja. Jotta välttyisit jäljitelmäkortin saamiselta, on suositeltavaa käyttää flash-kortin ostamiseen hyvämaineista sivustoa (kuten [NDS Card](http://www.nds-card.com/)ia).
{: .notice--danger}

#### Tarpeet

* Ntrboot-yhteensopiva flash-korttisi
* Kaksi 3DS-perheen konsolia 
  + **Lähde-3DS**: 3DS-perheen konsoli, jolla on jo asennettuna jokin mukautettu laiteohjelmisto (kuten boot9strap tai arm9loaderhax)
  + **Kohde-3DS**: konsoli, jolla on vakiolaiteohjelmisto
* Boot9strapin [viimeisin julkaisu](https://github.com/SciresM/boot9strap/releases/latest) *(`ntr`-boot9strap; ei `devkit`-tiedosto)*
* Ntrboot_flasherin [viimeisin julkaisu](https://github.com/kitling/ntrboot_flasher/releases/latest)

#### Ohjeet

##### Vaihe I – Valmistelut

1. Sammuta **lähde-3DS**
1. Aseta **lähde-3DS**:n SD-kortti tietokoneeseesi
1. Luo `ntrboot`-niminen kansio SD-korttisi juureen
1. Kopioi ntr-`.zip`-pakkauksesta `boot9strap_ntr.firm` ja `boot9strap_ntr.firm.sha` SD-korttisi `/ntrboot/`-kansioon
1. Kopioi ntrboot_flasher-`.zip`-pakkauksesta `ntrboot_flasher.firm` **lähde-3DS**:n SD-kortin `/luma/payloads`-kansioon
1. Aseta **lähde-3DS**:n SD-kortti takaisin konsoliinsa
1. Aseta ntrboot-yhteensopiva DS-/DSi-flash-korttisi **lähde-3DS**:ään

##### Vaihe II – Ntrbootin asentaminen

1. Avaa **lähde-3DS**:llä Luma3DS:n ketjulataaja pitämällä (START)-painiketta pohjassa konsolin käynnistyessä
1. Valitse "ntrboot_flasher"
1. Valitse "Dump Flash"
1. Odota, kunnes toiminto on suoritettu
1. Paina (B):tä palataksesi päävalikkoon
1. Valitse "Inject Ntrboot"
1. Paina (Y):tä jatkaaksesi
1. Paina (R):ää aloittaaksesi kuluttajakonsolille suunnatun asennuksen
1. Odota, kunnes toiminto on suoritettu
1. Paina (B):tä palataksesi päävalikkoon
1. Valitse "EXIT" sammuttaaksesi **lähde-3DS**:n

___

Jatka osioon [Boot9strapin asentaminen (ntrboot)](installing-boot9strap-(ntrboot))
{: .notice--primary}