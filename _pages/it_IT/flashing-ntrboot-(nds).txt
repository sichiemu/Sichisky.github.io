---
title: "Flash di ntrboot (NDS)"
---

Prima di procedere, assicurati di aver letto tutte le informazioni presenti alla pagina [ntrboot](ntrboot)

Tieni presente che la flashcart R4i Gold 3DS RTS non potrà essere usata per le funzionalità standard (come l'avvio di file `.nds`) finché vi è installato l'exploit. Questo discorso non conta per la Acekard 2i.

Ci sono alcuni passaggi opzionali al termine delle istruzioni per rimuovere ntrboot boot9strap dalla tua flashcart, una volta completata l'installazione.

Questo metodo richiede momentaneamente l'utilizzo di un Nintendo DS o DS Lite compatibile con la tua flashcart. Questo metodo *non* è compatibile con un Nintendo DSi. È compatibile con le seguenti flashcart:

  + [Acekard 2i](http://www.nds-card.com/ProShow.asp?ProID=160)
  + [R4i Gold 3DS RTS](http://www.nds-card.com/ProShow.asp?ProID=149)

Se hai intenzione di rimuovere l'exploit ntrboot e ripristinare la tua flashcart al suo stato originale, *non* spegnere il tuo NDS / NDSL finché non avrai ripristinato la tua flashcart. Infatti, finché vi è installato l'exploit ntrboot, la flashcart R4i Gold 3DS RTS non può essere usata per avviare file `.nds`, quindi se esci dall'applicazione del flasher non sarai più in grado di rientrarci.
{: .notice--warning}

Tieni presente che in rare circostanze è possibile **brickare** una flashcart contraffatta durante il flashing, e renderla permanentemente inutilizzabile. È improbabile, tuttavia sono supportate soltanto le flashcart originali qui indicate. Per ridurre i rischi di ottenere una flashcart contraffatta, si raccomanda di comprarne una solo da siti affidabili (come [NDS Card](http://www.nds-card.com/))
{: .notice--danger}

#### Cosa serve

* La flashcart compatibile con ntrboot
* Due console 
  + **Il NDS / NDSL di partenza**: il Nintendo DS o Nintendo DS Lite compatibile con la tua flashcart
  + **Il 3DS di destinazione**: la console della famiglia 3DS con versione del software originale
* L'ultima versione di [ak2i_ntrcardhax_flasher](https://github.com/d3m3vilurr/ak2i_ntrcardhax_flasher/releases/latest) *(il flasher standard; non la versione `dsi`)*

#### Istruzioni

##### Sezione I - Preparazione

1. Spegni il **NDS / NDSL di partenza**
1. Inserisci la scheda SD della flashcart nel tuo computer
1. Copia il file `ak2i_ntrcardhax_flasher.nds` nella scheda SD della tua flashcart
1. Reinserisci la scheda SD nella flashcart
1. Inserisci la flashcart DS / DSi compatibile con ntrboot nel **NDS / NDSL di partenza**

##### Sezione II - Installare ntrboot

1. Avvia il file `ak2i_ntrcardhax_flasher.nds` sul **NDS / NDSL di partenza** attraverso la flashcart
1. Premi il pulsante (A) per continuare
1. Premi (X) a "load flashrom"
1. Premi il pulsante (A) per continuare
1. Rimuovi la flashcart dal **NDS / NDSL di partenza**
1. Rimuovi la scheda SD dalla flashcart
1. Reinserisci la flashcart nel **NDS / NDSL di partenza** con la scheda SD rimossa
1. Premi il pulsante (A) per continuare
1. Premi (A) a "inject ntrboothax"
1. Premi (A) per selezionare "RETAIL"
1. Rimuovi la flashcart dal **NDS / NDSL di partenza**
  + Se hai intenzione di ripristinare la tua flashcart allo stato originale dopo aver installato boot9strap sul **3ds di destinazione**, *non* uscire dalla applicazione del flasher sul **NDS / NDSL di partenza**

___

Prosegui con l'[Installazione di boot9strap (ntrboot)](installing-boot9strap-(ntrboot))
{: .notice--primary}